---
---
Färgschema
=========================

I denna rapport kommer vi analysera tre hemsidors färgschema och försöker komma fram till ett resultat där vi får
förståelse för hur hemsidan är uppbyggd och tanken bakom varför hemsidan är uppbyggd på så sätt.

#### Urval

För min analys har jag valt att undersöka de tre största streaming hemsidorna som inriktar sig på spel och konst.
Varför jag valde just denna kategorin är på grund av att det är något jag använder mig av nästan dagligen och är
en väldigt populär tjänst i vårt nuvarande samhälle.
De sidorna jag har valt att undersöka är:

- [Twitch.tv](https://twitch.tv)
- [Mixer.com](https://mixer.com)
- [Youtube.com (Gaming)](https://www.youtube.com/gaming)

#### Metod

Min metod för att utföra denna rapporten är främst att besöka de olika hemsidorna och inspektera hemsidorna för att
ordentligt se valet att styling och uppbyggnaden av hemsidan. Ett verktyg jag använder mig av för att ordentligt se
färgschemat på sidorna är [Adobe Color](https://color.adobe.com).

#### Resultat

##### Twitch.tv

![Twitch.tv startsida](../htdocs/img/twitchwhite.png "Twitchwhite")

Här har vi en bild på startsidan av twitch.tv, en streaming hemsida främst inriktad på spel men där man även kan lyssna
på live musik eller kolla på någon som målar en tavla. Färgpaletten som används på denna hemsidan är väldigt
enkelt och minimalistisk där majoritet av hemsidan är vit, med texter som är svarta för att göra det lätt att läsa,
röd färg används för att visa notifikationer vilket gör att de sticker ut väldigt tydligt på hemsidan och blir svårare
att missa. Som accentfärg på sidan använder sig twitch av en lila färg som också är själva färgen för loggan till
twitch. Denna lila färgen är väldigt specifik för just twitch och just den färgen lila är väldigt igenkännande för
varumärket vilket gör det väldigt logiskt att använda som accentfärg för sidan då det blir väldigt tydligt vilket sida
man besöker och skulle man se just den färgen i framtiden blir man direkt påmind om just twitch.
Färgerna som används på hemsidan är:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #6E30F2">
<td style="height: 50px; width: 50px; background-color: #7B44F2">
<td style="height: 50px; width: 50px; background-color: #F2F2F2">
<td style="height: 50px; width: 50px; background-color: #FF201A">
<td style="height: 50px; width: 50px; background-color: #0D0D0D">
</tr>
</table>

Som typsnitt för sidan använder sig twitch av fonten Roobert som är en sana-serif font. Twitch använder samma font på
hela hemsidan vare sig det är för rubriker, brödtext eller länkar.
Jag anser att webbplatsens färgval och typografi motsvarar profilen som hemsidan vill hålla. Twitch försöker hålla
själva streamingen i center där man använder sig av en simpel design där själva rutorna och länkarna till de olika
streamarna bygger upp själva stylen för hemsidan. Eftersom sidan kan bli ganska färgfylld med hjälp av
förhandsvisningarna för de olika streamsen tror jag twitch försöker hålla en minimalistisk och enkel design som inte tar
över huvudsyftet med hemsidan. Fonten är ganska viktig på en sida som denna då själva chatten till streamsen är en stor
 del och måste därför vara lätt att läsa samt se bra ut vilket jag tycker de lyckats med.

##### Mixer.com

![Twitch.tv startsida](../htdocs/img/mixer.png "Mixer")

Här har vi en bild på startsidan av Mixer.com som också är en streaming hemsida främst inriktad på spel. Färgpaletten
för denna hemsidan är monokromatiskt och använder sig av varianter av färgen blå samt grå. Hemsidan har en väldigt
simpel och minimaliskt design där själva innehållet på sidan är i fokus. Som accentfärg använder sig hemsidan av en
ljusblå färg som passar väldigt bra in på sidan samtidigt som färgen är tydlig mot de olika bakgrundsfärgerna.
Accentfärgen som används för att markera den stream man har highlightad på första sidan samt för texter som går att
klicka på för att exempelvis visa fler element på en sida. Färgen som används som accent är samma färg som används i
Mixers logga.
Här är färgerna som används på hemsidan:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #484965">
<td style="height: 50px; width: 50px; background-color: #1E2A3A">
<td style="height: 50px; width: 50px; background-color: #2E445C">
<td style="height: 50px; width: 50px; background-color: #05C7F2">
<td style="height: 50px; width: 50px; background-color: #2F4D65">
</tr>
</table>

Som typsnitt för hemsidan använder Mixer fonten Industry som är av typen sans-serif, denna fonten används över hela
hemsidan vare sig det är för rubriker, brödtext och för chatten. Industry är en snygg och lättläst font som passar bra
för hemsidans profil för just gaming. Precis som på andra streaming hemsidor så använder Mixer sig av en chatt för alla
som streamar på hemsidan och är därför väldigt viktigt att texten är lätt att läsa och ser bra ut. Fonten ser lite
digital ut och jag tycker den passar bra för den profil hemsidan försöker motsvara vilket är främst riktat mot
gaming, samma gäller för färgen som är en kombination av mörka metalliska färger vilket ger en lite framtidssträvande
design.

##### Youtube.com (Gaming)

![Youtube gaming](../htdocs/img/youtubegaming.png "Youtube gaming")

Här har vi en bild på startsidan av Youtube gaming som är en del av hemsidan Youtube.com, youtube gaming inriktar sig
dock mot live-streaming för just spel tillskillnad från Youtube.com som är en sida för att ladda upp videor.
Färgpaletten för denna hemsidan är väldigt simpel och jag skulle påstå att det är ett komplementerande färgschema då
huvudfärgen på hemsidan är vit och de element som ska vara extra tydliga är i motsatta sidan av färghjulet.
Accentfärgen som används på sidan är röd och är samma färg som Youtube använder i sin logga, denna röda färg är väldigt
specifik och igenkännande för att vara just Youtube. Den röda färgen används främst för att framhäva den viktigaste
informationen som Youtube anser finns tillgänglig, så som vem som är live just nu, notifikationer
samt knappen för att prenumerera på kanaler och personer. Annars är färgerna väldigt basic och texten på sidan är
främst grå och svart beroende på ifall det är en rubrik eller brödtext, rubrikerna är svarta och brödtexten är grå.

 Här är färgerna som används på hemsidan:

 <table style="border-spacing: 4px; border-collapse: separate">
 <tr>
 <td style="height: 50px; width: 50px; background-color: #404040">
 <td style="height: 50px; width: 50px; background-color: #065FD4">
 <td style="height: 50px; width: 50px; background-color: #F9F9F9">
 <td style="height: 50px; width: 50px; background-color: #CC0000">
 <td style="height: 50px; width: 50px; background-color: #0D0D0D">
 </tr>
 </table>

 Som typsnitt använder sig hemsidan av fonten Roboto som är av typen sans-serif. Samma font används över hela hemsidan
 vare sig det är för rubriker eller brödtext, när fonten används som rubrik är den dock bold. Fonten är enkel, snygg och
  lättläst vilket är ett mål på en hemsida som denna där själva innehållet är i fokus men där man samtidigt måste lätt
  kunna läsa fonten utan någon ansträngning. Precis som med de andra streaming hemsidorna kommer varje stream med en
  chatt som är en stor del av platformen där folk kan skriva till varandra men även till den som streamar vilket gör det
  väldigt viktigt att texten är lättläst för alla som besöker hemsidan. Den profil som youtube gaming försöker hålla är
  den samma som deras huvudsakliga hemsida, då designen är exakt den samma. Jag tror youtube gaming försöker vara
  nära i relation till youtube.com och har därför inte direkt någon egen design utan ser ut på samma sätt. Profilen jag
  tror youtube försöker behålla är en minimalistisk design med innehållet och upphovsmännen till innehållet är i fokus.

#### Analys

Mitt samlade intryck från resultatet vi har kommit fram till är att alla dessa sidor försöker hålla sig till en ganska
lik design med få antal färger och med minimalistisk design. Anledningen till varför alla dessa sidorna försöker hålla
just en minimalistisk design med få färger så att själva innehållet på sidan kan vara i centrum. Alla dessa sidorna
har förhandsvisning av streams som kan vara fyllda med massa olika färger, därför är det viktigt att resten av sidan är
ganska neutral för att inte skapa en för skrikig sida. Jag tror alla dessa sidorna försöker skapa bilden av en simpel
och lugn design eftersom hela syftet man besöker sidan är för att kolla på någon slags underhållning. Anledningen till
varför sidor som dessa har just sinna upphovsmän i fokus och försöker få in en på deras sidor redan vid första sidan är
så klart för att desto mer pengar de som skapar underhållning på sidan tjänar, desto mer tjänar själva sidan också på
grund av reklam och faktumet att de tar en del av det som upphovsmännen tjänar. Alla sidorna använder sig av olika font
men samtidigt är alla fontsen väldigt lättlästa och ser bra ut, vilket är väldigt viktigt för alla dessa sidorna då
chatten är en väldigt stor del av vad som gör dessa sidor så populära. Det finns en hel kultur runt att hänga i dessa
chattar och varje gemenskap på sidan har sin egen kultur vilket gör det extra viktigt att chatten ser bra ut så att
folk vill använda den. Något man även märker på alla dessa sidorna är att de använder sig av en accentfärg som är den
samma färg som används i deras logga, vilket är logiskt och kan få en att veta vilken sida man är på även fast man inte
ser deras logga direkt. Detta är även ett bra sätt att få "gratis" marknadsföring, ifall någon skulle använda sig av
dessa färger någon annanstans kan det få en användare att tänka och kanske till och med besöka just den hemsidan.
Det jag fick fram från denna studie som jag tycker är bra är att om man har en sida där själva innehållet som publiceras
på sian är i fokus så är det bäst att använda sig av en minimaliskt design med enkla färger och fonter som inte sticker
ut för mycket. Att försöka få in färgen för sitt varumärke på hemsidan lite snyggt verkar också vara något som alla
dessa sidor gör och är något jag kommer tänka på framöver då det känns som ett bra sätt att uttrycka extra mycket vilken
sida man faktiskt är inne på.

#### Övrigt

*Författarens namn: Viktor Lundberg*
