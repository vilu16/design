---
---
Designprincip
========================

I denna rapport kommer vi analysera tre olika webbplatser och studera dem utifrån aspekten designprinciper.

#### Urval

För min analys har jag valt tre hemsidor som alla har samma syfte, att sälja inredning och design. Tanken bakom att
jag valt just dessa sidor är att de alla är inriktade på design och förhoppningen är att webbplatserna reflekterar
detta.

- [Bukowskis.com](htps://www.bukowskis.com/sv)
- [Designtorget.se](https://designtorget.se/)
- [Nordicnest.se](https://www.nordicnest.se/)

#### Metod

För att analysera dessa sidor har jag använt mig av bakgrundsmaterial från varierande artiklar och video serier.
Här kommer de sidor jag främst använt mig av:

- [Wikipedia Design elements & principles](https://en.wikipedia.org/wiki/Visual_design_elements_and_principles)
- [Canva Design elements & principles](https://www.canva.com/learn/design-elements-principles/)
- [Youtube - Design principer & element](https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU)

#### Resultat

##### Bukowskis.com

Webbplatsens syfte är att köpa och sälja inredning och design prylar på auktion via nätet.
Sidans design är ganska stilren och minimalistisk med en enkel färgkombination av vit och svart, där mycket av sidan
är uppbyggd med hjälp av bilder på objekten som ska säljas men där alla dessa objekt även har en bakgrundsfärg som är
svar/vit/grå. Eftersom sidans syfte är att sälja inredning och design prylar känns det som designen gynnar hemsidan då
dessa objekt är i fokus. Sidan ger en känsla av att den är väldigt seriös och lugn då designen är symmetrisk och har
en bra balans mellan objekten som visas på sidan.
De designprinciper som främst kännetecknar hemsidan skulle jag påstå är balans och harmoni samt lite varietet.
Bilderna och texten på sidan har en horisontell balans där alla element på sidan ligger på samma rad i horisontellt
vilket skapar en snygg och välformad sida, med detta kommer även harmoni där det finns ett repeterande mönster över hur
bilder och text visas på sidan. Varieteten kommer från att bilderna har olika objekt som visas men även att bilderna
har varierande storlekar. Webbplatsen använder sig av några märkbara designelement så som linjer för att dela upp
sidans element, vi ser även att alla bilder på sidan är i fyrkantig och rektangulär form. Designprinciperna och
designelementen på undersidorna är lika de principer och element som använt på första sidan.

##### Designtorget.se

Webbsidans syfte är att sälja inredning och design prylar men har även gott om andra produkter så som teknik, spel,
böcker och accessoarer. Sidans design är modern och har en grundläggande färgkombination mellan svart och vitt där det
sedan tillkommer färgglada biler för att göra sidan lite mer attraktiv. Eftersom sidans syfte är att få användaren att
shoppa så tycker jag att designen gynnar webbplatsen då den direkt prestenterar en intressant första sida men ett
harmoniskt flöde där man gärna stannar kvar och kollar runt vad som finns tillgängligt, de har även medvetet valt att
visa upp bästsäljare med varierande produkter redan på första sidan. Designen ger en känlsa av att det är en modern,
lekfull sida med ett viss lugn då sidan har en snygg symmetri mellan de olika objekten. De designprinciper som främst
kännetecknar hemsidan skulle nog vara balans, då det finns mycket symmetri mellan bilderna och objekten som visas på
sidan. Hierarki då man blir presenterad med en stor bild för utvalda designklappar inför jul, där efter presenteras vi
bästsäljare på webbplatsen och därefter julklappstips. Här känns det som vi blir presenterade med en design som leder
oss genom sidan i den ordning som säljaren tycker är viktigt till mindre viktigt. I samma vända är sidan designad
med en bra skala och propertion på bilderna för att attrahera ögon till sidans fokus. Märkbara designelement på
webbplatsen är att man använt ett simpelt färgschema där bilderna på produkter får stå för majoritet av färgen på sidan.
Sidan delar även upp element med hjälp av linjer som skapar en snygg uppdelning på webbplatsen. Designprinciperna
som används på framsidan är väldigt lika de principer som används på undersidorna vilket skapar ett bra sammanhängande
flöde när man klickar sig runt på hemsidan.

##### Nordicnest.se

Webbsidans styfte är att sälja inredning och design online med hemleverans, de säljer så som servis, belysning, mattor
och möbler med mera. Sidans design är modern och minimalistisk uppbyggd främst med bilder på produkter eller
illustrationer av hur deras produkter kan anvädas för att designa ett hem eller liknande. Hemsidans design bygger mycket
på bilderna dessa bilderna reflekterar direkt syftet med sidan vilket är inredning och design, exempelvis alla bilder
som ligger på första sidan är inte bara en bild på en produkt utan bilder på hur man snyggt kan använda sig av deras
produkter i vardagen vilket gör bilderna lite mer intressanta och lockande att klicka på. Designen ger en känsla av
modernism och professionalism då bilderna och designen är stilren och seriös.
Designprinciperna som fångade mitt öga direkt var balansen mellan symmetri och asymmetri som finns på sidan. Själva
fyrkanterna som representerar bilderna på webbplatsen har en fin symmetri mellan sig där bilder för samma katergori
är i samma storlek och form. Samtidigt i denna symmetrin hittar man asymmetri i själva bilderna vilket skapar ett
väldigt attraktiv och dynamisk balans på sidan. En annan sak som är väldigt tydligt på sidans design är perspektivet
som finns i bilderna, som skapar djup och rörelse på sidan. Mycket av bilderna innehåller även mycket textur vilket
ger en känsla av att man kan känna på objekten fast med hjälp av synen. Designprinciperna för undersidorna jämnfört med
framsidan är väldigt lika men något man ser mer är att asymmetrin i balansen försvinner och går istället över till en
väldigt symmetrisk balans där exempelvis produkterna som säljs på sidan visas upp i konsekventa former och storlekar med
vita bakgrunder och objektet i fokus.


#### Analys

Om man kollar över alla dessa sidor och analyserar vad de har gemensamt så kan man se att balansen är en väldigt viktigt
del av att bygga upp en sida som är attraktiv för ögat. Vare sig balansen är uppbyggd med symmetri eller asymmetri eller
till och med de båda kombinerade så verkar detta vara ett återkommande fall på alla sidor jag analyserat. Att ha en bra
skala på objekten och elementen på sidan ser också ut att vara en viktig del, speciellt på sidor som försöker sälja
saker då detta är ett bra sätt att framhäva det man vill användaren ska fokusera på när man besöker webbplatsen. Att
försöka skapa en dominans i de objekt som man vill framhäva samtidigt som de inte tar över hela sidan känns viktigt
då man inte vill att användaren ska tro att sidan endast involverar det specifika objeket. Överlag verkar det som att
alla de sidor jag analyserat tänker på ett liknande sätt när de har byggt upp sina sidor och har använt sig av
mer eller mindre samma designprinciper, vilket i sin tur leder till att alla dessa sidor har en väldigt snygg och
stilren design som jag personligen tycker väldigt mycket om då det är attrativt för ögat.

#### Övrigt

*Författarens namn: Viktor Lundberg*
