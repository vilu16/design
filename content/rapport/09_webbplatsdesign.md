---
---
Webbplatsdesign
====================

I denna rapport kommer tre webbplatser som ligger under samma kategori analyseras för att se
aktuella trender för webbdesign.

#### Urval

För min analys har jag valt tre hemsidor som alla tillhör ett försäkringsbolag. Tanken bakom att
välja just försäkringsbolag är att de ofta är aktuella och har en uppdaterad design.

Sidorna jag har valt att analysera är:

- [Folksam.se](https://www.folksam.se/)
- [IF.se](https://www.if.se/privat)
- [Trygghansa.se](https://www.trygghansa.se/)


#### Metod

För att hälpa mig analysera dessa sidor kommer jag använda mig av material dels tillgängligt från
kursens gång men även med hjälp av andra externa sidor som förklarar begrepp kring design, dess
principer och trender. De trender som jag främst kommer fokusera på är valet av färger, hur bra
sidorna anpassas till mobilen, rörelse och interaktion samt val av footer. Anledningen till varför
jag valt just dessa trender är för jag tycker dessa är de viktigaste trenderna att vara medveten
om och använda sig av för att effektfullt bygga ett varumärke eller en webbplats i vårt fall.

- [Dbwebb.se](https://dbwebb.se/kurser/design-v2)
- [The Principles of Beautiful Web Design (Bok)](https://dbwebb.se/kunskap/boken-the-principles-of-beautiful-web-design)
- [Artikel angående trender i webbdesign](https://www.sphinxly.se/ux/designtrender-infor-2020)
- [Artikel angående design principer](https://www.toptal.com/designers/ui/principles-of-design)

#### Resultat

##### Folksam

![Folksam Startsida](../htdocs/img/folksam.PNG)

När man besöker folksams hemsida så märker man direkt att de använder sig av en väldigt symmetrisk
balans på sidan där alla element och texter är centrerade på sidan samt elementen är jämnt uppdelade
över sidan för en snygg symmetri.

För att sedan hjälpa besökaren snabbt hitta rätt på sidan har
de valt att placera alla olika försäkrings kategorier som ikoner på första sidan som man kan
klicka på för att komma rätt. Att styra användaren med hjälp av bilder på första sidan verkar vara
en trend i webbdesign dels för det ser bra ut men även för att det gör sidan mer användarvänlig.

Vi kan även se att sidan använder sig av väldigt få färger för att få en genomgående känsla på
sidan där man känner att man alltid är kvar på Folksams webbplats. Att använda sig av sin loggas
färger på webbplatsen verkar vara trendigt av uppenbara anledningar då det gör sidan väldigt
identifierbar bara genom färger och utseende utan att ens ha en logga eller text som ger ut
webbplatsens namn.

Om man sedan kikar på hur webbplatsen fungerar på mobila enheter kan vi se att den är väl designad
även för det vilket är vad man kan kalla lite av en trend just nu. Designen är fortfarande väldigt
lik den vi ser när vi besöker sidan på en större enhet men är väl anpassad för att se bra ut i en
mindre enhet som en mobil.

Att andra sig av glada färger och bilder verkar vara något som står ut lite på sidan och får en
att känna sig lite mer trygg och välkommen när man besöker sidan, vilket kan vara bra när man ska
sitta och införskaffa sig försäkringar.

Sidan har även en välorganiserad footer med länkar till alla viktiga delar på sidan så man snabbt
som användare kan hitta dit man ska.

##### IF

![IF Startsida](../htdocs/img/IF.PNG)

Det första man blir bemött av på IFs startsida är en bild med glada personer på och en meny för att
direkt låta användaren försöka hitta rätt försäkring. Resten av startsidan är väldigt symmetriskt
designad med lite asymmeri i valet av former för bilder och objekt. Startsidan har en bra balans
mellan färger och bilder för att skapa en intressant och snygg design.

Precis som många andra webbplatser använder sig IF av väldigt få grundfärger för att sedan låta
bilderna som finns med på sidan stå för färgen. Något som är lite mot trenden här är att IF inte
använder sig av något accentfärg som motsvarar deras egen logga, vilket många andra företag väljer
att göra.

Webbplatsen fungerar väl på mobila enheter och följer trenden av att ha en väl designad webbplats
även för mobila enhter. Själva designen på mobil är mer eller mindre exakt samma som på större
enheter bara att man valt att lägga objekten på sidan vertikalt istället för horisontellt.

IF använder sig mycket av riktiga bilder för att bygga upp sin webbplats för att skapa mer rörelse
och känslor när man besöker hemsidan. Alla bilder är väldigt glada bilder med saker som får besökaren
att känna sig glad och trygg vilket kan vara viktigt för ett försäkringbolag.

Även här använder sig webbplatsen av en väldigt välorganiserad footer med snabblänkar till allt
som en användare kan ha frågor om eller letar efter.

##### Trygghansa

![Trygghansa](../htdocs/img/trygghansa.PNG)

När vi besöker trygghansa blir vi direkt bemötta med att fylla i våra personuppgifter för att
räkna på försäkringar. Designen är vid första glans ganska tråkig och inte speciellt lockande för
en användare att klicka runt på.

Designen är välbalanserad och elementen på sidan har bra spacing för att sidan i alla fall ska se
välfungerande ut.

Inte förens vi väljer att scrolla ner lite på första sidan så kommer vi till bilder som gör sidan
lite mer intressant. Här har man precis som på de andra sidorna vi valt att analysera använt sig
av bilder som gör en glad, folk som skrattar och ler samt en bild på en gravid mage. Alla saker som
man som besökare kan känna sig mer trygg och hemma på sidan. Dock ser man inte dessa bilder direkt
när man laddar in sidan vilket enligt mig är ett misstag då första intrycket av webbplatsen just nu
är ganska dåligt.

Färgerna på sidan är väldigt minimalistiska men man använder sig av en genomgående orange/röd färg
som  accentfärg på hela sidan, som ser ut att vara ungefär i samma färg som trygghansas logga. Här
har man gjort ett medvetet val att använda sig av accentfärg för att vidare förstärka webbplatsens
varumärke och man som användare blir lite guidad med hjälp av dessa färger för att veta vad
webbplatsen försöker lyfta fram.

Webbplatsens anpassning till mobilenhet fungerar väldigt bra och använder sig av en liknande design
som på större enheter men där man väljer att placera in objekten vertikalt istället för horisontellt.
Vissa element har gått över till menyner för att enkelt kunna navigera på sidan via mobil utan att
behöva scrolla genom hela webbplatsen.

Trygghansa har en stor och välorganiserad footer med länkar på mer eller mindre alla undersidor som
existerar på webbplatsen. Det finns även snabblänkar till sociala medier så man som användare snabbt
kan navigera till den sida man vill besöka.


#### Analys

När jag kollar över alla dessa sidor som jag analyserat och försöker hitta trenderna som alla dessa
sidor använder sig av så tycker jag att de står ut ganska bra. Eftersom alla webbplatsernas huvudsyfte
är att sälja försäkringar så kommer designen spegla detta genom att specifika saker i fokus.

På alla tre sidorna blir man direkt bemött med menyer för att navigera rätt till de försäkringar man
letar efter, vilket är förståeligt, men skapar även en tråkig design om man inte väljer att lägga
till något annat. IF och Folksam gjorde ett bra jobb med att lägga till bilder direkt på startsidan
vilket skapa en mer trygg känsla som samtidigt gjorde det mer intressant att stanna på sidan,
webbplatsen får även mycket mer rörelse och djup med hjälp av dessa bilder.

När man sedan besökte Trygghansa blev man lite besviken när det första man ser på sidan är en stor
meny för att hitta till rätt försäkringar, utan några bilder för att skapa en mer dynamisk design.
Dock så använder sig även Trygghansa bilder längre ner på sidan.

Att använda sig av bilder för att skapa en intressant webbplats samtidigt som man kan skapa känslor
via dessa bilder verkar vara en stor trend på webbplatser och något man bör använda sig av för en
väldesignad webbplats.

Något vi även ser på alla dessa webbplatser med lite undantag på IFs webbplats är att man tydligt
använder sig av en accentfärg som motsvarar företagets logga för att konstant förstärka
webbplatsen och varumärket. Detta i sin tur i kombination med att man använder sig av bilder blir
att resen av sidan ofta blir stora vita ytor vilket skapar en snygg minimalistisk design så länge
man har en bra balans mellan elementen på sidan.

En sista sak som verkar vara väldigt viktigt och trendigt att ha på webbplatser idag är en välorganiserad
footer med all information som användaren kan behöva finns. I footern vill man gärna ha med länkar
till hjälpcenter, länkar till de mest besöka undersidora, länkar till sociala medier samt hur man
kommer i kontakt med webbplatsens ägare. Ingen av dessa sidor jag valt att analysera är utan en
ordentlig footer och jag vet inte senaste gången jag såg en seriös webbplats utan en footer. Väldigt
trendigt att använda sig av en footer vilket är förståeligt då det blir en yta man alltid kan
ta sig till som användare på alla webbplatser om man inte hittar det man letar efter.

#### Övrigt
***Författarens namn: Viktor Lundberg***
