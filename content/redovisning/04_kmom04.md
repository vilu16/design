---
---
Redovisning kmom04
=========================

Här kommer min redovisning för kursmoment 4. Skrivuppgiften valde jag att göra för mig själv och inte i en grupp så
jag analyserade tre hemsidor själv och försökte få en bra bild över hur dessa sidor tänkt bakom sin design. Jag valde
tre sidor som alla har samma syfte vilket är att vara en plattform för underhållare att visa sitt arbete, främst via
live-streaming. För någon som mig själv där jag personligen inte känner att jag är speciellt bra på design överlag så
tyckte jag detta var en bra uppgift för att analysera hemsidor och försöka förstå hur de har tänk bakom sin design och
sedan försöka implementera samma sak när man själv bygger sina sidor. Vi såg flera saker på sidorna som var gemensamt
och kunde på grund av detta dra lite slutsatser om vad anledningen bakom dessa val var, vilket jag tyckte var ett bra
sätt att förstå sig på lite mer av hur stora sidor tänker när de designar sina sidor.

Min tanke bakom de olika teman som jag byggt var följande:

___Klicka på länken för att byta till temat___

*[Minimalitiskt](../htdocs/redovisning/kmom04?style=04_minimalistic)* : I det minimalistiska temat ville jag skapa
en design som använder sig av lite färger, främst vitt, grått och svart för att bygga upp sidan. Ville även ta bort så
mycket onödigt som möjligt och valde därför att ta bort min flash image och minska storleken på vår navbar.

*[Colorful](../htdocs/redovisning/kmom04?style=04_colorful)* : I colorful temat ville jag skapa en design med många
olika färger som samtidigt passar något bra ihop även fast ett colorful tema inte är en personlig favorit när det
kommer till design. Min tanke bakom ett colorful tema är att det ska se lite lekfullt ut då jag tycker det passar
bra ihop med ett färgglatt tema och har valt min font därefter.

*[Dark](../htdocs/redovisning/kmom04?style=04_dark)* : I dark temat försökte jag hålla mig till mörka färger som passar
bra ihop och försökte hitta en bra färg och font på texten så den blir lätt att läsa mot de mörka bakgrunderna. Kändes
viktigt att hitta en lättläst font som går ihop bra med de mörka bakgrunderna och tyckte jag lyckades bra med detta.
Min tanke bakom dark temat var att skapa ett tema som är trevligt att använda senare på kvällen och är lite lättare på
ögonen rent generellt.

Som färgschema för minimalistiskt använder jag mig av ett monokromatiskt färgschema där vi använder nyanser av basfärgen
grå. Sidan är främst i färgen grå med inslag av vitt och svart. I detta temat använder jag inte någon riktig accentfärg
då jag inte tycker det behövs eller tillför något till min minimalistiska design. Valet bakom min typografi var att
hitta en simpel och lättläst font som ser väldigt basic ut och inte tar upp för mycket uppmärksamhet från innehållet på
sidan, som ofta är i fokus på sidor med just minimalistisk design.

Som färgschema för colorful använder jag mig av ett komplement färgschema där vi använder oss av färger från motsatta
sidan av färghjulet. Som accentfärg i detta tema använder jag mig av en ljusgrön färg, denna färger är exempelvis border
på bilder samt bakgrundsfärg i våra navbar knappar. Valet av min typografi för detta tema var att hitta ett lekfull
font som passar bra ihop med alla dessa färger. Personligen tycker jag inte sidan ser speciellt seriös ut när man
använder sig av ett komplement färgschema och försökte därför göra designen lite mer casual och lekfull. Eftersom fonten
kan vara lite mer svårläst än en vanlig font då den är cursiv så valde jag att öka storleken på texten lite så det
blir lättare att läsa vad som står.

Som färgschema för dark använder jag mig av ett analogt färgschema med färgen svart som bas. Jag använder en komplett
svart bakgrund för HTML och därefter använder jag mig jag närliggande färger som bakgrund för vår body, byline, navbar
med mer. Accentfärgen jag använder mig av är en grå/blå färg som ligger som en border på bilder och även som bakgrund
för vår byline och våra navbar element. Valet av typografi för detta tema är baserat på att hitta en font som är
lättläst och sticker ut mot en mörk bakgrund. Färgen jag har valt för fonten är vit och blir därför väldigt lättläst
tillsammans med fonten som är väldigt tydlig och passar bra ihop med temat. Jag valde även att byta färg på alla länkar
som finns på sidan då dessa var svåra att se mot bakgrunden när de hade en lila färg. Istället valde jag att använda mig
av en mörkare blå som ligger nära resten av färgerna i färgschemat, vilket gör att den passar in bra på sidan samtidigt
som att texten är lättläst mot bakgrunden. För temat dark valde jag även att ta bort flash image och samt text och
ikon för dbwebb då jag inte tyckte de passade bra ihop med resten av sidan.


Min kodstruktur av teman för denna veckan är att jag använt mig av samma grund och sedan lagt till en ny less fil för
varje tema där vi kan redigera egenskaperna för varje enskilt tema. Som grund använder jag mig av förra veckans struktur
med grids så att sidan är i korrekta proportioner samt att responsiviteten fungerar ordentligt. Så varje tema jag har
skapat för detta kursmoment har samma grund men specificeras sedan individuellt med vars en less fil. Tyckte detta var
ett smidigt sätt att få ihop mina teman och det fungerar väl, både på datorn samt mobil.

Mitt TIL för detta kursmoment skulle nog vara rutinen i att analysera och fundera över vad tanken bakom uppbyggnaden av
olika sidor man besöker. Har aldrig riktigt tänk speciellt mycket över designen på sidor och hur mycket det kan påverka
användarens upplevelse och har med detta kursmoment verkligen börjat förstå hur viktigt det kan vara att designa sin
sida efter sitt syfte. Om man har en design på en sida som inte passa ihop med varumärket eller var sidan försöker
representera ser det väldigt konstigt ut och kan vara motbjudande för användare som besöker sidan vilket är motsatsen
av vad vi vill ska hända. Överlag tyckte jag det var ett bra och lärorikt kursmoment som jag personligen måste jobba på
mycket med då jag känner att design inte är min starka sida. Jag tyckte dock vi hade gott om material och handledning
för att läsa sig till och komma fram till rimliga slutsatser om hur man kan designa en hemsida på olika sätt.
