---
---
Redovisning kmom05
=========================

Här kommer min redovisning för kursmoment 5. När jag undersökte webbplatserna som jag valde ut till min rapport för
denna veckan så kom jag ganska snabbt fram till att bilder och hur man hanterar dessa bilder har en väldigt stor
påverkan på hur snabbt en webbplats kan laddas in och arbeta. På alla de sidorna som jag valde att analysera så var
prestandan på sidan mest påverkad av just bilder som använde sig av gamla filformat eller att bilderna lästes in först även
 fast bilderna inte fanns med på skärmen än och blockarade därför resurser att läsas in som är viktigare för att göra
 sidan interaktiv så snabbt som möjligt.

Har inte några speciella funderingar kring hur man använder Cimage, verkar vara ett väldigt användbart verktyg så att
man slipper sitta med externa mjukvaror för att redigera och manipulera bilder. Vanligtvis när jag jobbar med bilder,
vilket jag inte gör speciellt ofta, så använder jag mig av antingen Photoshop eller GIMP.

Tyckte det gick bra att jobba med modulen FIGURE och tycker det är ett bra och smidigt sätt att få in bilder på sin
webbplats där du direkt får en ordentlig standard på hur bilden ska ritas ut. Resposivitet delen av FIGURE modulen
verkar användbar och smidig att jobba med, där man enkelt kan manipulera sina bilder och bildtexter med hjälp av
förskapade klasser. Väldigt smidigt att modulen själv bygger upp HTML koden för att göra en figure och en figcaption
genom att bara kalla på FIGURE och lägga till argument för style, source och caption därefter.

Min egen allmänna uppfattning kring hur bilder hanteras på webbplatser är att det har extrem stor påverkan på
webbplatsens prestanda och ska därför vara i väldigt stort fokus när man sitter och utvecklar nya sidor eller ska
uppdatera en gammal webbplats. Inte nog med att själva filformatet för bilderna har stor betydelse på laddningstider,
även hanteringen av bilderna därefter påverkar hur snabbt vi kommer läsa in vår webbplats innan den blir interaktiv.
Det är viktigt att vi prioriterar de resurser som gör sidan användbar innan vi läser in bilder för att få en så optimal
presterande webbplats som möjligt. Genom att använda sig av modulen FIGURE samt att vi manipulerar våra bilder med
Cimage kan vi skapa en väl presterande webbplats där bilderna blir reducerade till fragment av den originella storleken.

Mitt TIL för detta kursmoment skulle nog främst vara användningen av Cimage och hur mycket vi faktiskt kan åstadkomma
med detta verktyget. Har sedan innan tänkt att photoshop eller GIMP är det smidigaste sättet att hantera bilder, men ska
vi använda oss av samma bild fast med olika perspektiv och effekter så måste vi spara undan bilden flera gånger och
varje bild måste läsas in vilket försämrar prestandan på webbplatsen direkt. Istället känns det då bättre att använda
Cimage där vi endast läser in 1 bild och sedan manipulerar vi det direkt i vår markdown.

Väldigt lärorikt kursmoment med mycket nya saker som var underhållande och lite kämpigt att jobba med. Kändes som ett
väl behövt kursmoment dock som gav bra kunskap över hur mycket bilder har att göra med webbplatsers prestanda och hur vi
 kan optimera detta på bästa sätt samtidigt som vi får en snygg design på vår webbplats.
