---
---
Redovisning kmom10
=========================

Här kommer min redovisning för kmom10, projekt och examination.

#### Uppgift 1 - Analys
Som analys för detta kursmoment valde jag att kolla in trenderna som är aktuella för webbdesign för just försäkringsbolag. Tanken bakom att välja försäkringbolag var att det ofta är stora företag med mycket pengar som har råd att spendera pengar på att skapa en ordentlig webbplats.

Jag valde att främst fokusera på valet av färger, hur bra sidan är anpassad till mobila enhet, rörelse på sidan samt deras val av footer då jag tycker alla dessa punkter är viktiga och relevanta för att skapa en fullständing design som är intressant och lockande för användare som besöker sidan.

Jag började med att kolla över alla sidorna och försökte innna jag gjorde analysen få en ordentlig bild över hur sidorna var uppbyggda och vilken känsla företagen försökte utståla på deras webbplats.

#### Uppgift webbplats
För min webbplats så valde jag att utveckla en sida för styrelseordförande Ludviga af Solstråle. Anledningen till varför jag valde just detta företaget var för att min preferens när det kommer till design är just propert, stilrent och minimalistiskt vilket var den bilden jag fick i huvudet när jag visualiserade deras sida framför mig.

Jag valde att använda min me/redovisa som grund till uppgiften då jag kände att jag hade en bra grund för att bygga upp ett tema på denna sidan och kunde bara radera de delar av sidan jag inte behövde använda.

Även fast jag hade detta som grund så blev det ändå mycket som ändrades med designen och jag tyckte jag lyckades få till en snygg proper design som skulle passa vilket high-end business företag som helst egentligen.

Webbplatsen uppfyller alla kraven och varje sida har en individuell flash bild för att skapa lite mer dynamik på sidan.

#### Uppgift tema
För mitt tema använde jag mitt minimalistiska tema som grund och ändrade om väldigt mycket för att göra designen unik men samtidigt passa in med dagens trender när det kommer till en proper minimalistisk design.

Tanken bakom att skapa ett tema för ett high-end företag var att hålla det enkelt när det kommer till färger och sedan låta snygga bilder bidra till designen på ett annat sätt då de blir mer i fokus. Bakgrunden på temat är vit och texten är svart men med bilder på sidan som är färgglada och intressanta.

För mig var det viktigt att inte fylla upp sidan med för mycket bilder och färger då det lätt blir lite för starka intryck när man besöker sidan. Istället har man bilder på det som är i fokus på sidan, i mitt fall objekten de fastigheter som ska säljas och de mäklare som säljer och kan hjälpa kunder med deras fastigheter.

Designen är baserat på ett grid layout och fungerar bra responsivt. Alla bilder, texter, kolumner är anpassade för att ändra storlek och positioner beroende på skärmstorlek och man kan navigera sida väl på mobila enheter samtidigt som designen fortfarande finns kvar. Designen på mobilen är den samma som på större enheter men där vissa saker blir placerade vertikalt istället för horisontellt för att skapa ett bättre flöde på sidan.

?vgrid och ?hgrid går att använda på sidan för att se det vertikala samt horisontella gridet där elementen är placerade på.

#### Allmänt
Jag tyckte projektet gick väldigt bra att lösa då vi har haft en väldigt bra grund sedan innan genom de andra kursmomenten som förberett väl inför detta projektet. Ingen av kraven kändes som det var något speciellt nytt utan alla delar av projektet har vi på något sätt jobbat med sedan innan.

Personligen tog jag kanske ett lite väl långt jullov och hade det lite stressigt med att bli klar med uppgiften och har därför valt att inte göra några av de optionella uppgifterna.

Jag tycker dock att vi har haft gott om tid för projektet och hade jag bara haft lite mer diciplin under jullovet så hade jag även gjort alla extra uppgifter. Så jag skulle säga att projektet är väldigt rimligt och roligt att jobba med samtidigt som man kändes sig fullt redo att ta sig an uppgifterna då vi har blivit väl förbereda genom de andra kursmomenten.

Jag skulle inte direkt säga att det var något speciellt under projektet som var extra svårt eller lätt men det som tog längst tid vara bara att skapa en komplett design som var intressant för ögat samtidigt som det passade in väl för det företaget man utvecklade sidan till.

Överlag ett väldigt bra projekt där vi fick använda oss av allt vi lärt oss under kursens gång vilket är precis det man vill göra.

#### Tankar om kursen
Jag tycker denna kursen har varit väldigt bra. För mig som personligen inte tycker att jag själv är speciellt duktig på design så har det varit bra att lära sig de designprinciper som man använder sig av för att bygga upp en ordentlig design. Kursen har gett mig en bättre förståelse för hur man ska tänka över design och har hjälpt mig utvecklas just inom detta område vilket är precis det jag behöver.

Materialet och handledningen har varit väldigt bra och varje vecka kan man känna att det finns gott om material för att jobba sig genom uppgifterna vi har framför oss. Skulle man behöva hjälp så är handledningen alltid snabb och hjälpsam vare sig det är på campus, forumet eller på gitter.

Tycker lärarna är bra och har inte direkt något förbättringsförslag till kommande kurstillfällen. Är väldigt nöjd och tacksam med vad vi har lärt oss och skulle aboslut rekommandera denna kursen för vänner och kollegor.

På en skala på 1-10 så skulle jag ge kursen en 9 då jag tyckte det var väldigt bra men samtidigt finns det alltid rum för förbättringar även fast jag inte direkt har något förslag för hur det skulle förbättras.

Tack för en bra kurs som jag personligen hade väldigt stor använding av då det har gett mig en bredare bild över hur man ska tänka över design och hur man kan analysera andra webbplatsers design för att sedan använda det till sin fördel när man utvecklar sig egen webbplats.
